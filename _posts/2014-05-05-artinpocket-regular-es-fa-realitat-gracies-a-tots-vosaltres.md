---
layout: post
title: "Artinpocket Regular es fa realitat gràcies a tots vosaltres"
share: true
category: general
published: true
---

<figure class="text-center">
	<img src="/public/img/00-verkami-apadrina-una-lletra-artinpocket-regular.jpg" alt="artinpocket/regular - Apadrina una lletra" title="artinpocket/regular - Apadrina una lletra">
	<figcaption>
		<p><small>artinpocket/regular - Apadrina una lletra</small></p>
	</figcaption>
</figure>

Fa exactament 40 dies, vam iniciar una campanya a la plataforma verkami: **Artinpocket Regular**, lletres al servei de l'art, i avui us volem comunicar que **es farà realitat gràcies a la col·laboració de tots vosaltres**. **Us volem agrair de tot cor la vostra participació**, moltes gràcies per convertir-vos en els mecenes d'aquesta nova tipografia i creure en el projecte.

El nostre objectiu era crear una tipografia amb llicència oberta per poder posar-la al servei de l'art i la cultura contemporànies. Lletres que esdevinguin una veu adient per als projectes culturals i artístics i s'adeqüin a la cultura visual del públic objectiu. En definitiva unes lletres, que contribueixin a transmetre les idees dels creadors que s'adaptin a les noves tecnologies i que puguin ser usades a blogs, edicions, webs i catàlegs.

A partir d'aquest moment comencem a elaborar les recompenses: la xapa, la postal, la làmina, la camiseta, el gravat i el més important de tot, els dissenyadors de Ió Lab ja poden crear la tipografia.

Us mantindrem informats del desenvolupament d'Artinpocket Regular i **el mes de juliol rebreu les recompenses**.

Altre cop **moltes gràcies a tots!**